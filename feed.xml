<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>Lena Pop</title>
    <description>Ilustratii si animatii de Lena Pop.
</description>
    <link>http://lena-pop.github.io</link>
    <atom:link href="http://lena-pop.github.io/feed.xml" rel="self" type="application/rss+xml"/>
    <pubDate>Tue, 16 May 2023 16:11:28 +0300</pubDate>
    <lastBuildDate>Tue, 16 May 2023 16:11:28 +0300</lastBuildDate>
    <generator>Jekyll v3.8.5</generator>
    
      <item>
        <title>Leonora Carrington și budigăii de flanelă</title>
        <description>&lt;p&gt;[…hidden]&lt;/p&gt;
</description>
        <pubDate>Sun, 15 Nov 2020 00:00:00 +0200</pubDate>
        <link>http://lena-pop.github.io/2020/11/15/leonora-carrington-si-budigaii-de-flanela/</link>
        <guid isPermaLink="true">http://lena-pop.github.io/2020/11/15/leonora-carrington-si-budigaii-de-flanela/</guid>
        
        <category>Ilustratii</category>
        
        <category>Carte</category>
        
        <category>Traduceri</category>
        
        
      </item>
    
      <item>
        <title>Să gătim patchouli cu Leonora Carrington</title>
        <description>&lt;p&gt;[…hidden]&lt;/p&gt;
</description>
        <pubDate>Tue, 10 Nov 2020 00:00:00 +0200</pubDate>
        <link>http://lena-pop.github.io/2020/11/10/sa-gatim-patchouli/</link>
        <guid isPermaLink="true">http://lena-pop.github.io/2020/11/10/sa-gatim-patchouli/</guid>
        
        <category>Ilustratii</category>
        
        <category>Carte</category>
        
        <category>Traduceri</category>
        
        
      </item>
    
      <item>
        <title>Calaveras de azucar cu Leonora Carrington</title>
        <description>&lt;p&gt;E &lt;em&gt;Día de los Muertos&lt;/em&gt; și în loc de calaveras literarias mai traduc o povestire cu schelete de Leonora Carrington. Pe Carrington am descoperit-o tot în cutia cu muze suprarealiste, acolo unde e cel mai adesea înghesuită de cultura europeană. Ea era încă în viață, eu nu știam spaniolă. A rămas o vreme în cutia aia meschină – artist suprarealist mexican de origine engleză, amantă și muză a lui Max Ernst – pînă i-am văzut desenele și picturile la Tate și i-am căutat volumul de povestiri la anticariat.&lt;/p&gt;

&lt;p&gt;Iubită în Mexic ca artistă și scriitoare deopotrivă, Carrington era pînă nu demult mai degrabă anonimă în Marea Britanie. Deși scrierile i-au fost publicate în limba engleză la sfîrșitul anilor ‘80 (colecția de povestiri &lt;em&gt;&lt;a href=&quot;https://openlibrary.org/books/OL2031479M/The_seventh_horse_and_other_tales&quot;&gt;The Seventh Horse and Other Tales&lt;/a&gt;&lt;/em&gt; și memoriile &lt;em&gt;&lt;a href=&quot;https://openlibrary.org/books/OL2528555M/The_house_of_fear&quot;&gt;The House of Fear: Notes from Down Below&lt;/a&gt;&lt;/em&gt; publicate de E.P. Dutton în 1988), iar Serpentine Gallery a găzduit în 1991 o expoziție retrospectivă a picturilor, desenelor și sculpturilor lui Carrington, universul ei creativ a rămas oarecum necunoscut pînă în anii 2000. Era, în cel mai bun caz, o &lt;a href=&quot;https://www.theguardian.com/artanddesign/2007/jan/02/art&quot;&gt;rudă exotică&lt;/a&gt; și dificilă care fugise din Anglia înaintea celui de-al doilea război mondial și care picta niște trăznăi suprarealiste. Au urmat însă achiziții, expoziții în Londra, Liverpool și Dublin, retipăriri ale scrierilor publicate, traduceri și publicații noi, albume de artă, mai multe volume despre viața și opera ei. Carrington a fost revendicată și recuperată de britanici: mai mult decît &lt;em&gt;femme-enfant par excellence&lt;/em&gt; sau artist-muză suprarealist de mîna a doua, este acum expusă ca creatoare independentă, modernă, subversivă, feministă, &lt;a href=&quot;http://www.martinajohnston.org/art/12.06.29_Nierika_Aberth_Susan.pdf&quot;&gt;alchimistă&lt;/a&gt;. Am ajuns să o cunoaștem atît de bine, încît mulți îi știm &lt;a href=&quot;https://scholarworks.wm.edu/cgi/viewcontent.cgi?article=1290&amp;amp;context=aspubs&quot;&gt;bucătăria&lt;/a&gt;.&lt;/p&gt;

&lt;h6 id=&quot;leonora-cea-nouă&quot;&gt;Leonora cea nouă&lt;/h6&gt;

&lt;p&gt;În ultimii ani, i-au fost retipărite &lt;a href=&quot;https://www.nyrb.com/products/down-below?variant=29716648135&quot;&gt;memoriile&lt;/a&gt; din perioada în care a fost internată într-un azil de psihiatrie din Santander, romanul &lt;em&gt;&lt;a href=&quot;https://www.nyrb.com/products/the-hearing-trumpet?variant=32753775345801&quot;&gt;The Hearing Trumpet&lt;/a&gt;&lt;/em&gt; – inițial publicat în 1974, acum cu o postfață de Olga Tokarczuk – dar și povestirile, în mai multe colecții: &lt;a href=&quot;http://dorothyproject.com/book/the-complete-stories/&quot;&gt;două&lt;/a&gt; &lt;a href=&quot;https://silverpress.org/products/the-debutante-and-other-stories-by-leonora-carrington&quot;&gt;volume&lt;/a&gt; diferite ce conțin majoritatea textelor din &lt;em&gt;The Seventh Horse and Other Tales&lt;/em&gt;, plus încă trei povestiri publicate pentru prima dată, și un &lt;a href=&quot;https://www.penguin.co.uk/books/308/308564/the-skeleton-s-holiday/9780241339169.html&quot;&gt;mini volum&lt;/a&gt; în colecția Penguin Modern.&lt;/p&gt;

&lt;p&gt;Încă nu i-a fost publicat nici un text în limba română. Nu mi-a trecut însă prin cap să-i traduc povestirile pînă nu am citit &lt;em&gt;&lt;a href=&quot;https://www.fondodeculturaeconomica.com/Ficha/9786071612175/F&quot;&gt;Leche Del Sueño&lt;/a&gt;&lt;/em&gt;, un volum de povești scrise în spaniolă pentru copiii ei. Bizare, ludice, absurde, neobrăzate și macabre, poveștile de noapte-bună sînt exact ce te-ai aștepta să primească înainte de culcare un copil crescut într-o lume pe jumătate fantastică, creată și întreținută de imaginația unui suprarealist. Volumul a fost publicat postum, în 2013, datorită lui Alejandro Jodorowsky, căruia Carrington i-a dăruit manuscrisul înainte ca acesta să se mute în Paris. După ce a ținut poveștile sechestrate mulți ani într-un sertar, Jodorowsky le-a returnat fiilor lui Carrington după moartea ei în 2011. Am tradus poveștile lăptoase acum ceva ani pentru prietenii mei mici, prea mici să citească sau să înțeleagă limba spaniolă. Între timp, poveștile au fost traduse în &lt;a href=&quot;https://www.nyrb.com/products/the-milk-of-dreams?variant=29724095559&quot;&gt;limba engleză&lt;/a&gt;, iar prietenii mici au crescut, așa că acum citesc singuri despre copii cărora le zboară capul, crocodili de casă, piftie de vultur și monștri din Chihuahua cu șase picioare îndrăgostiți de ministrul sănătății.&lt;/p&gt;

&lt;h6 id=&quot;leonora-grim&quot;&gt;Leonora Grim&lt;/h6&gt;

&lt;p&gt;Mai toate povestirile lui Carrington, nu doar cele pentru copii, sunt amuzante, vii, delicate, și în același timp ciudate, întunecate și grotești. Sunt derutante și captivante ca un vis lucid; presărate cu elemente fantastice și iraționale și fragmentate de întorsături neașteptate. Cu toate astea, Carrington reușește să țeasă o structură logică proprie fiecărei povești, ce susține narațiunea și o salvează de la un colaps în incoerență. Cumva, lucrurile par să aibă sens în universul lor local, iar cititorul nu are de ales decît să accepte ceea ce i se oferă, chiar și cele mai revoltătoare, incredibile sau absurde imagini. De vină este în parte și tonul măsurat al naratorului, care temperează fantasticul și neașteptatul. Niciodată surprins de cele ce se întîmplă, cîteodată doar un observator detașat, neutru, povestitorul creează senzația unei aparente normalități folosind un limbaj direct și simplu.&lt;/p&gt;

&lt;p&gt;Nu tocmai ușor de catalogat, cu note suprarealiste, mitice și onirice, pe alocuri terifiante și perverse, dar nu în totalitate nihiliste, povestirile prevestesc într-un fel basmele postmoderne ale lui Robert Coover, Angela Carter, sau Jeanette Winterson. Ispititoare ca poveștile cu zîne la început, devin din ce în ce mai angoasante, se dezumflă anticlimatic, și se termină adesea brusc, lăsînd cititorul să se descurce singur în fața unui final deschis. Spre deosebire de universalitatea basmelor, familiarul din povestirile lui Carrington nu consolează, ci mai degrabă neliniștește, ca un déjà-vu pe care nu îl putem alunga, amintindu-ne de cruzimea și iraționalul din afara ficțiunii. Și deși povestirile păstrează o fărîmă de optimism, magie și mult umor, nu își propun să aibă un rol moralizator sau un final fericit – nu oferă povețe și nu alină dureri.  De altfel, textele lui Carrington nu par a fi menite să fie consumate întru o totală înțelegere și asimilare, ci sunt o odă incompletitudinii și confuziei, menite să ne hrănească prin procesul unei digestii parțiale, subiective. Fiecare ia ce poate. Narațiunea e adesea mai degrabă folosită ca generator de imagini vizuale; coerența firului narativ e secundară. Carrington nu și-a explicat oricum niciodată temele, originea ori simbolistica lor, și refuza sistematic să răspundă întrebărilor legate de înțelesul ori scopul artei ei (derulează &lt;a href=&quot;https://www.theguardian.com/artanddesign/video/2010/jun/18/surrealism-leonora-carrington&quot;&gt;filmul&lt;/a&gt; la minutul 5:50 ca să te urecheze și pe tine).&lt;/p&gt;

&lt;p&gt;Înapoi la supa de crăițe și schelete de zahăr și la povestirea pe care o traduc acum: &lt;em&gt;&lt;a href=&quot;https://silverpress.org/blogs/news/the-skeleton-s-holiday&quot;&gt;The Skeleton’s Holiday&lt;/a&gt;&lt;/em&gt;, una din primele scrieri ale lui Carrington. Povestirea este de fapt un capitol din romanul colaborativ &lt;em&gt;L’Homme qui a perdu son squelette&lt;/em&gt; (&lt;em&gt;The Man Who Lost His Skeleton&lt;/em&gt;) scris împreună cu Hans Arp, Marcel Duchamp, Paul Eluard, Max Ernst, Georges Hugnet, Gisèle Prassinos, și publicat în 1939 în numerele 4 și 5 ale revistei &lt;em&gt;Plastique&lt;/em&gt;. Romanul, despre un &lt;em&gt;cadavre exquis&lt;/em&gt;, este un &lt;em&gt;cadavre exquis&lt;/em&gt;: fiecare autor a scris cîte un capitol, cunoscînd însă doar ultimul paragraf al capitolului anterior. O ocazie bună pentru farse: cel ce a trebuit să continue capitolul lui Carrington a avut puține puncte de sprijin, ultimul ei paragraf fiind aproape în totalitate fără sens. În plus, povestirea a fost scrisă într-o franceză imperfectă (și tradusă în engleză de Katherine Talbot); de altfel, Carrington a refuzat cu încăpățînare să își corecteze sau să îi fie corectate textele, iar Ernst considera imperfecțiunea limbii parte din șarmul ei.&lt;/p&gt;

&lt;p&gt;&lt;em&gt;The Skeleton’s Holiday&lt;/em&gt; este un text suprarealist clasic, ce sfidează convențiile literare și lingvistice și folosește elemente fantastice și absurde și juxtapuneri de cuvinte aleatoare inspirate de vise. Cu formă de basm, dar funcționînd mai degrabă ca o povestire fantastică, textul este construit ca o serie de anticlimaxuri menite să înșele cititorul. Carrington declanșează descreșterea anticlimaxurilor prin umor, păstrînd astfel echilibrul între macabru, seriozitate pansivă, și comicul ușurătății neființei. Așteptările ne sunt contrazise din primul paragraf:&lt;/p&gt;

&lt;blockquote&gt;
  &lt;p&gt;The skeleton was as happy as a madman whose straightjacket had been taken off. He felt liberated at being able to walk without flesh. The mosquitoes didn’t bite him anymore. He didn’t have to have his hair cut. He was neither hungry nor thirsty, hot nor cold. He was far from the lizard of love.&lt;/p&gt;

&lt;/blockquote&gt;

&lt;p&gt;Primele propoziții ne-ar putea face să credem că fericirea scheletului de a-și fi lepădat haina de carne e o metaforă ce face referire la povara porfirian-augustiană de a avea un corp care ne ține sufletul captiv și ne împinge spre păcat (motiv pe care de altfel îl va exploata mai tîrziu în povestirea &lt;em&gt;My  Mother Is  A Cow&lt;/em&gt;). Însă ceea ce îl bucură cu adevărat pe schelet este că a scăpat de șicana țînțarilor. Povestirea este o continuă jonglare între efemeritate, teamă, durere, cruzime, război și nazism pe de-o parte (războiul fiind sugerat de cuvinte precum “profesor german”, “sauerkraut”, “dinamită”, “zeppelin”, “ersatz”) și umor, farse, contemplare, meditație, self-care, dichis, și seninătatea acceptării morții pe de alta. Un dans macabru executat cu grație ce ne mîngîie și distrage atenția de la “the terrible disillusionment of the newly born dead, who’d hoped for and deserved eternal sleep but find themselves tricked, caught up in an endless machinery of pain and sorrow”.&lt;/p&gt;

&lt;p&gt;&lt;img src=&quot;/assets/images/03.png&quot; alt=&quot;Placeholder&quot; /&gt;&lt;/p&gt;

&lt;blockquote&gt;
  &lt;p&gt;Sometimes he danced a few steps to the tune of Saint-Saëns’s ‘Danse Macabre.’ But he did it with such grace, with such guilelessness, in the manner of midnight dances in romantic, old-fashioned graveyards, that nobody seeing him would have thought of anything unpleasant.&lt;/p&gt;

&lt;/blockquote&gt;

&lt;p&gt;Cum am lăsat deja poate de înțeles, &lt;em&gt;The Skeleton’s Holiday&lt;/em&gt; nu e nici basm, nici povestire fantastică – e un pic din amîndouă. Acțiunea e povestită la un trecut vag, ca în basme, de către un narator omniscient, neutru, ce nu se află în nici un moment în incertitudine. Pe de altă parte, sfîrșitul abrupt și lipsa unui final clar ne lasă o mulțime de întrebări despre unde, de unde, cum și cînd are loc vacanța scheletului, cărora trebuie să le răspundem singuri. 
Am crezut pentru o vreme că povestirea satirizează teama de moarte. Însă autoarea mărturisea că gîndul morții o terifiază, chiar și la bătrînețe.&lt;/p&gt;

&lt;p&gt;Tot la bătrînețe, Carrington ne-a spus că tot ce a scris este autobiografic. Așa o fi. Povestirile sînt oricum pline de amprente și suveniruri din viața ei. E tentant să le grupezi cronologic, ghidîndu-te după motive și teme, în povestiri scrise după fuga în Franța, în mijlocul suprarealiștilor, povestiri scrise în New York, după trauma sanatoriului și despărțirea de Ernst, și povestiri scrise în Mexic, după despărțirea de suprarealiști.&lt;/p&gt;

&lt;p&gt;Deocamdată, doar despre primul set. &lt;em&gt;The Skeleton’s Holiday&lt;/em&gt; e destul de atipică și seamănă mai mult cu povestirile scrise mai tîrziu, în Mexic. 
Căci între 1937 și 1939, Carrington a scris mai ales despre izolare și evadarea din rolurile domestice și romantice restrictive ce dictau ce îi era permis unei femei. Le-a dat astfel personajelor din povestirile sale rolurile pe care ea a refuzat să le joace, atît în înalta societate britanică pe care o disprețuia și în familia aristocrată pe care tocmai o abandonase fugind în Paris, cît și în grupul patriarhal al suprarealiștilor, ce păreau să fie dispuși să îi recunoască doar rolul de muză. Iar personajele își joacă rolul excelent, vorbindu-le părinților, străinilor, animalelor, miniștrilor și vrăjitoarelor cu curajul și ironia de care o bănuiesc pe Carrington.&lt;/p&gt;

&lt;p&gt;&lt;em&gt;The Debutante&lt;/em&gt;, poate cea mai cunoscută povestire a ei, este un răspuns la propria experiență ca debutantă prezentată la curtea regală. A apărut în 1940 în volumul lui André Breton &lt;em&gt;Anthology of Black Humor&lt;/em&gt; și arată la ce poate duce un pact cu o hienă atunci cînd nu vrei să lași &lt;em&gt;Călătoriile lui Gulliver&lt;/em&gt; din mînă. 
&lt;em&gt;The  Oval  Lady&lt;/em&gt; vine cu o interdicție a jocului impusă unei adolescente de către tatăl său și cu pedeapsa pentru încălcarea interdicției: arderea lui Tartar, un cal de lemn ce se leagănă singur. Îmi place să cred că exersarea levitației în timpul orelor de studiu religios îl enerva teribil pe papa Carrington. 
Corvoada lipsei pedigree-ului familiei ei, care deși foarte bogată, intrase de puțin timp în rîndurile burgheziei, e satirizată în &lt;em&gt;Uncle Sam Carrington&lt;/em&gt;, o povestire despre salvarea reputației fragile a unei mame printr-un ritual de biciure a legumelor.
În &lt;em&gt;The Royal Summons&lt;/em&gt;, o tînără primește sarcina de a-și ucide regina – nebună – în urma unui joc de dame. Pentru că toți ceilalți jucători (întregul guvern, în frunte cu primul ministru) trișează, un chiparos o declară învingătoare. Tînăra își face curaj cîntînd, în drum spre cușca leilor în care trebuie să azvîrle o regină ce face baie cu bureți vii și udă florile din țesătura covoarelor. Regină, muză, cam tot aia.&lt;/p&gt;

&lt;p&gt;Povestirile amintite aici, ca aproape tot ce a scris între 1937 și 1941, au fost scrise  în limba franceză și au fost traduse de Kathrine Talbot și Marina Warner.&lt;/p&gt;

&lt;p&gt;Dacă vrei să citești mai multe despre Carrington și nu vorbești spaniola, caută &lt;em&gt;&lt;a href=&quot;https://us.lundhumphries.com/products/74125&quot;&gt;Leonora Carrington: Surrealism, Alchemy and Art&lt;/a&gt;&lt;/em&gt;, de Susan L. Aberth, pentru informații biografice și reproduceri de artă. Dacă i-ai citit scrierile și vrei să le pui în contextul întîmplărilor din viața ei, teza de doctorat a Juliei Salmerón Cabañas, &lt;em&gt;&lt;a href=&quot;https://hydra.hull.ac.uk/resources/hull:11073&quot;&gt;Errant in time and space: a reading of Leonora Carrington’s major literary works&lt;/a&gt;&lt;/em&gt;, este o resursă bună.&lt;/p&gt;

</description>
        <pubDate>Tue, 03 Nov 2020 00:00:00 +0200</pubDate>
        <link>http://lena-pop.github.io/2020/11/03/calaveras-de-azucar-cu-leonora-carrington/</link>
        <guid isPermaLink="true">http://lena-pop.github.io/2020/11/03/calaveras-de-azucar-cu-leonora-carrington/</guid>
        
        <category>Ilustratii</category>
        
        <category>Carte</category>
        
        <category>Traduceri</category>
        
        
      </item>
    
  </channel>
</rss>
